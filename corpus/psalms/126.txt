Nisi Dóminus ædificáverit domum, * in vanum labórant qui ædíficant eam.
Nisi Dóminus custodíerit civitátem, * frustra vígilat qui custódit eam.
Vanum est vobis ante lucem súrgere et sero quiéscere † qui manducátis panem labóris, * quia dabit diléctis suis somnum.
Ecce heréditas Dómini fílii, * merces fructus ventris.
Sicut sagíttæ in manu poténtis, * ita fílii iuventútis.
Beátus vir qui implévit pháretram suam ex ipsis: * non confundétur cum loquétur inimícis suis in porta.
