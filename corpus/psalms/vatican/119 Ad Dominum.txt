Ad Dóminum, cum tribulárer, clamávi,
	et exaudívit me.
Dómine, líbera ánimam meam a lábiis mendácii,
	a lingua dolósa.
Quid detur tibi aut quid apponátur tibi,
	lingua dolósa?
Sagíttæ poténtis acútæ
	cum carbónibus iuniperórum.
Heu mihi, quia peregrinátus sum in Mosoch,
	habitávi ad tabernácula Cedar!
Multum íncola fuit ánima mea
	cum his, qui odérunt pacem.
Ego eram pacíficus;
	cum loquébar, illi impugnábant me.