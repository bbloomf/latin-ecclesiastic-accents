Dóminus regnávit! Decórem indútus est; * indútus est Dóminus, fortitúdine præcínxit se.
Etenim firmávit orbem terræ, qui non commovébitur. † Firmáta sedes tua ex tunc, * a sǽculo tu es.
Elevavérunt flúmina, Dómine, † elevavérunt flúmina vocem suam, * elevavérunt flúmina fragórem suum.
Super voces aquárum multárum, † super poténtes elatiónes maris, * potens in altis Dóminus.
Testimónia tua credibília facta sunt nimis; * domum tuam decet sanctitúdo, Dómine, in longitúdinem diérum.
