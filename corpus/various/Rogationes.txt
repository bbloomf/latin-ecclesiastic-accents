Processio Rogationum

[Ante processionem stando cantatur hæc antiphona :]
Exsúrge Dómine, * ádiuva nos, et líbera nos propter nomen tuum. V. Deus auribus nostris audívimus, * patres nostri annuntiavérunt nobis. Glória Patri. Exsúrge.

[Deinde genuflectitur. Cantores incipiunt litaniæ, cui omnes respondent.]
Kýrie eléison (bis).
Christe eléison (bis).
Kýrie eléison (bis).
Christe audi nos (bis).
Christe exáudi nos (bis).
Pater de cælis Deus, * miserére nobis.
Fili, Redémptor mundi Deus, * miserére nobis.
Spíritus Sancte Deus, * miserére nobis.
Sancta Trínitas, unus Deus, * miserére nobis.
Sancta María, * ora pro nobis.

[Omnes surgunt.]
Sancta Dei Génitrix, * ora pro nobis.
Sancta Virgo Vírginum, * ora pro nobis.
Sancte Míchael, * ora pro nobis.
Sancte Gábriel, * ora pro nobis.
Sancte Ráphael, * ora pro nobis.
Omnes sancti Angeli et Archángeli, * oráte pro nobis.
Omnes sancti beatórum Spirítuum órdines, * oráte pro nobis.
Sancte Ioánnes Baptísta, * ora pro nobis.
Sancte Ioseph, * ora pro nobis.
Omnes sancti Patriárchæ et Prophétæ, * oráte pro nobis.
Sancte Petre, * ora pro nobis.
Sancte Paule, * ora pro nobis.
Sancte Andréa, * ora pro nobis.
Sancte Iacóbe, * ora pro nobis.
Sancte Ioánnes, * ora pro nobis.
Sancte Thoma, * ora pro nobis.
Sancte Iacóbe, * ora pro nobis.
Sancte Philíppe, * ora pro nobis.
Sancte Bartholomǽe, * ora pro nobis.
Sancte Matthǽe, * ora pro nobis.
Sancte Simon, * ora pro nobis.
Sancte Thaddǽe, * ora pro nobis.
Sancte Matthía, * ora pro nobis.
Sancte Bárnaba, * ora pro nobis.
Sancte Luca, * ora pro nobis.
Sancte Marce, * ora pro nobis.
Omnes sancti Apóstoli et Evangelístæ, * oráte pro nobis.
Omnes sancti Discípuli Dómini, * oráte pro nobis.
Omnes sancti Innocéntes, * oráte pro nobis.
Sancte Stéphane, * ora pro nobis.
Sancte Laurénti, * ora pro nobis.
Sancte Vincénti, * ora pro nobis.
Sancti Fabiáne et Sebastiáne, * oráte pro nobis.
Sancti Ioánnes et Paule, * oráte pro nobis.
Sancti Cosma et Damiáne, * oráte pro nobis.
Sancti Gervási et Protási, * oráte pro nobis.
Omnes sancti Mártyres, * oráte pro nobis.
Sancte Silvéster, * ora pro nobis.
Sancte Gregóri, * ora pro nobis.
Sancte Ambrósi, * ora pro nobis.
Sancte Augustíne, * ora pro nobis.
Sancte Hierónyme, * ora pro nobis.
Sancte Martíne, * ora pro nobis.
Sancte Nicoláe, * ora pro nobis.
Omnes sancti Pontífices et Confessóres, * oráte pro nobis.
Omnes sancti Doctóres, * oráte pro nobis.
Sancte Antóni, * ora pro nobis.
Sancte Pater Benedícte, * ora pro nobis.
Sancte Bernárde, * ora pro nobis.
Sancte Domínice, * ora pro nobis.
Sancte Francísce, * ora pro nobis.
Omnes sancti Sacerdótes et Levítæ, * oráte pro nobis.
Omnes sancti Monáchi et Eremítæ, * oráte pro nobis.
Sancta María Magdaléna, * ora pro nobis.
Sancta Agatha, * ora pro nobis.
Sancta Lúcia, * ora pro nobis.
Sancta Agnes, * ora pro nobis.
Sancta Cæcília, * ora pro nobis.
Sancta Catharína, * ora pro nobis.
Sancta Anastásia, * ora pro nobis.
Omnes sanctæ Vírgines et Víduæ, * oráte pro nobis.
Omnes Sancti et Sanctæ Dei, * intercédite pro nobis.

Propítius esto, * líbera nos Dómine.
Ab omni peccáto, * líbera nos Dómine.
Ab ira tua, * líbera nos Dómine.
A subitánea et improvísa morte, * líbera nos Dómine.
Ab insídiis diáboli, * líbera nos Dómine.
Ab ira, et ódio, et omni mala voluntáte, * líbera nos Dómine.
A spíritu fornicatiónis, * líbera nos Dómine.
A fúlgure et tempestáte, * líbera nos Dómine.
A flagéllo terræmótus, * líbera nos Dómine.
A peste, fame et bello, * líbera nos Dómine.
A morte perpétua, * líbera nos Dómine.
Per mystérium sanctæ incarnatiónis tuæ, * líbera nos Dómine.
Per advéntum tuum, * líbera nos Dómine.
Per nativitátem tuam, * líbera nos Dómine.
Per baptísmum et sanctum ieiúnium tuum, * líbera nos Dómine.
Per crucem et passiónem tuam, * líbera nos Dómine.
Per mortem et sepultúram tuam, * líbera nos Dómine.
Per sanctam resurrectiónem tuam, * líbera nos Dómine.
Per admirábilem ascensiónem tuam, * líbera nos Dómine.
Per advéntum Spíritus Sancti Parácliti, * líbera nos Dómine.
In die iudícii, * líbera nos Dómine.

Peccatóres, * te rogámus audi nos.
Ut nobis parcas, * te rogámus audi nos.
Ut nobis indúlgeas, * te rogámus audi nos.
Ut ad veram pæniténtiam nos perdúcere dignéris, * te rogámus audi nos.
Ut Ecclésiam tuam sanctam ’ régere et conserváre dignéris, * te rogámus audi nos.
Ut Domnum Apostólicum et omnes ecclesiásticos órdines ’in sancta religióne conserváre dignéris, * te rogámus audi nos.
Ut inimícos sanctæ Ecclésiæ ’ humiliáre dignéris, * te rogámus audi nos.
Ut régibus et princípibus christiánis ’pacem et veram concórdiam donáre dignéris, * te rogámus audi nos.
Ut cuncto pópulo christiáno ’pacem et unitátem largíri dignéris, * te rogámus audi nos.
Ut omnes errántes ad unitátem Ecclésiæ revocáre, ’et infidéles univérsos ad Evangélii lumen perdúcere dignéris, * te rogámus audi nos.
Ut nosmetípsos in tuo sancto servítio ’confortáre et conserváre dignéris, * te rogámus audi nos.
Ut mentes nostras ’ ad cæléstia desidéria érigas, * te rogámus audi nos.
Ut ómnibus benefactóribus nostris ’sempitérna bona retríbuas, * te rogámus audi nos.
Ut ánimas nostras, ’fratrum, propinquórum et benefactórum nostrórum ’ab ætérna damnatióne erípias, * te rogámus audi nos.
Ut fructus terræ ’ dare et conserváre dignéris, * te rogámus audi nos.
Ut ómnibus fidélibus defúnctis ’réquiem ætérnam donáre dignéris, * te rogámus audi nos.
Ut nos exaudíre dignéris, * te rogámus audi nos.
Fili Dei, * te rogámus audi nos.

Agnus Dei, qui tollis peccáta mundi, * parce nobis Dómine.
Agnus Dei, qui tollis peccáta mundi, * exáudi nos Dómine.
Agnus Dei, qui tollis peccáta mundi, * miserére nobis.
V. Christe audi nos.
R. Christe exáudi nos.
V. Kýrie eléison.
R. Christe eléison, Kýrie eléison.
Pater noster… [secreto usque ad:]
V. Et ne nos indúcas in tentatiónem.
R. Sed líbera nos a malo.

[Deinde cantor incipit Psalmus 69, cui omnes respondent :]
Deus in adiutórium meum inténde, * Dómine ad adiuvándum me festína.
Confundántur et revereántur, * qui quærunt ánimam meam.
Avertántur retrórsum, et erubéscant, * qui volunt mihi mala.
Avertántur statim erubescéntes, * qui dicunt mihi : Euge, Euge.
Exsúltent et læténtur in te omnes qui quærunt te : * et dicant semper : Magnificétur Dóminus : qui díligunt salutáre tuum.
Ego vero egénus et pauper sum : * Deus, ádiuva me.
Adiútor meus et liberátor meus es tu : * Dómine, ne moréris.
Glória Patri, et Fílio, * et Spirítui Sancto.
Sicut erat in princípio, et nunc, et semper, * et in sǽcula sæculórum. Amen.

[Unus cantor :]
V. Salvos fac servos tuos.
R. Deus meus sperántes in te.
V. Esto nobis Dómine turris fortitúdinis.
R. A fácie inimíci.
V. Nihil profíciat inimícus in nobis.
R. Et fílius iniquitátis non appónat nocére nobis.
V. Dómine non secúndum peccáta nostra fácias nobis.
R. Neque secúndum iniquitátes nostras retríbuas nobis.
V. Orémus pro Pontífice nostro N.
R. Dóminus consérvet eum, et vivíficet eum, † et beátum fáciat eum in terra, * et non tradat eum in ánimam inimicórum eius.
V. Orémus pro benefactóribus nostris.
R. Retribúere dignáre Dómine, † ómnibus nobis bona faciéntibus propter nomen tuum, * vitam ætérnam. Amen.
V. Orémus pro fidélibus defúnctis.
R. Réquiem ætérnam dona eis Dómine, * et lux perpétua lúceat eis.
V. Requiéscant in pace.
R. Amen.
V. Pro frátribus nostris abséntibus.
R. Salvos fac servos tuos, * Deus meus, sperántes in te.
V. Mitte eis Dómine auxílium de sancto.
R. Et de Sion tuére eos.
V. Dómine exáudi oratiónem meam.
R. Et clamor meus ad te véniat.

[Celebrans :]
V. Dóminus vobíscum.
R. Et cum spíritu tuo.
Orémus.
Deus, cui próprium est miseréri semper et párcere : † súscipe deprecatiónem nostram ; * ut nos, et omnes fámulos tuos, quos delictórum caténa constríngit, miserátio tuæ pietátis cleménter absólvat.
Exáudi, quǽsumus Dómine, súpplicum preces : † et confiténtium tibi parce peccátis ; * ut páriter nobis indulgéntiam tríbuas benígnus et pacem.
Ineffábilem nobis Dómine misericórdiam tuam cleménter osténde : † ut simul nos et a peccátis ómnibus éxuas ; * et a pœnis, quas pro his merémur, erípias.
Deus, qui culpa offénderis, pæniténtia placáris : † preces pópuli tui supplicántis propítius réspice ; * et flagélla tuæ iracúndiæ quæ pro peccátis nostris merémur, avérte.
Omnípotens sempitérne Deus, miserére fámulo tuo Pontífici nostro N. : † et dírige eum secúndum tuam cleméntiam in viam salútis ætérnæ ; * ut, te donánte, tibi plácita cúpiat, et tota virtúte perfíciat.
Deus, a quo sancta desidéria, recta consília, et iusta sunt ópera : † da servis tuis illam, quam mundus dare non potest, pacem ; * ut et corda nostra mandátis tuis dédita, et hóstium subláta formídine, témpora sint tua protectióne tranquílla.
Ure igne Sancti Spíritus renes nostros et cor nostrum Dómine : † ut tibi casto córpore serviámus, * et mundo corde placeámus.
Fidélium Deus ómnium cónditor et redémptor, † animábus famulórum famularúmque tuárum remissiónem cunctórum tríbue peccatórum : * ut indulgéntiam, quam semper optavérunt, piis supplicatiónibus consequántur.
Actiónes nostras, quǽsumus Dómine, aspirándo prǽveni, et adiuvándo proséquere : † ut cuncta nostra orátio et operátio a te semper incípiat, * et per te cœpta finiátur.
Omnípotens sempitérne Deus, qui vivórum domináris simul et mortuórum, omniúmque miseréris, quos tuos fide et ópere futúros esse prænóscis : † te súpplices exorámus ; * ut pro quibus effúndere preces decrévimus, quosque vel præsens sǽculum adhuc in carne rétinet, vel futúrum iam exútos córpore suscépit, intercedéntibus ómnibus Sanctis tuis, pietátis tuæ cleméntia, ómnium delictórum suórum véniam consequántur. Per Dóminum nostrum Iesum Christum Fílium tuum : † qui tecum vivit et regnat in unitáte Spíritus Sancti Deus, * per ómnia sǽcula sæculórum.
R. Amen.
V. Dóminus vobíscum.
R. Et cum spíritu tuo.
V. Exáudiat nos omnípotens et miséricors Dóminus.
R. Amen.
V. Et fidélium ánimæ per misericórdiam Dei requiéscant in pace.
R. Amen.


-----------------------------

[Ad libitum additur benedictio agrorum :]
V. Adiutórium nostrum in nómine Dómini.
R. Qui fecit cælum et terram.
V. Dóminus vobíscum.
R. Et cum spíritu tuo.
Orémus.
Orámus pietátem tuam, omnípotens Deus, † ut has primítias creatúræ tuæ, quas áëris et plúviæ temperaménto nutríre dignátus es, * bene+dictiónis tuæ imbre perfúndas, et fructus terræ tuæ usque ad maturitátem perdúcas. Tríbue quoque pópulo tuo de tuis munéribus tibi semper grátias ágere ; † ut a fertilitáte terræ esuriéntium ánimas bonis ómnibus affluéntibus répleas, * et egénus et pauper laudent nomen glóriæ tuæ. Per Christum Dóminum nostrum.
R. Amen.


