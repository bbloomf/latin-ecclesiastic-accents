Ad altáre Dei in cínere et cilício iacens, velut holocáustum se óbtulit in odórem suavitátis.
Amen dico vobis: Quod uni ex mínimis meis fecístis, mihi fecístis. Veníte, benedícti Patris mei, possidéte parátum vobis regnum ab inítio sǽculi.
Amávit eum Dóminus et ornávit eum: stolam glóriæ índuit eum et ad portas paradísi coronávit eum.
Ancílla fidélis et sponsa elécta intrávit in cor et gáudium Dómini sui, cuius amóre languébat.
Astitérunt iusti ante Dóminum et ab ínvicem non sunt separáti; cálicem Dómini bibérunt et amíci Dei facti sunt.
Attalus vehementer a pópulo postulátus, parátus ad certámen accéssit, fretus consciéntia recte factórum.
Ave, María, grátia plena, Dóminus tecum; benedícta tu in muliéribus.
Benedícite Dóminum, omnes elécti eius; ágite dies lætítiæ et confitémini illi.
Beáta Radegúndis, Hélenæ pietátem æmuláta, Crucem Dómini concupívit, et salútis humánæ pignus ad Occidéntis plagas transmísit.
Beáta nímium, et Deo nostro grata socíetas, in qua Trinitátem confiténtes, trino meruérunt decorári martýrio.
Beátus Pothínus nonagenário maior, ánimam adhuc rétinens, ut per eam Christus triumpháret.
Blandína, fortis et pia sérvula, cum a primo mane ad vésperam torquerétur, in ipsa confessióne vires resumébat, dicens: Christiána sum, et nihil apud nos mali géritur.
Blandína, ómnium postréma, de éxitu suo gaudens, tandem et ipsa víctimæ instar iuguláta est.
Cognóvit eum Dóminus in benedictiónibus suis, et invénit grátiam coram óculis Dómini.
Cum iucunditáte Maternitátem beátæ Maríæ semper Vírginis celebrémus.
Dabo sanctis meis locum nominátum in regno Patris mei, dicit Dóminus.
Ecce ancílla Dómini: fiat mihi secúndum verbum tuum.
Ecce quómodo computáti sunt inter fílios Dei, et inter sanctos sors illórum est, allelúia.
Ego pro Dómino meo mori parátus sum, ut Ecclésia meo sánguine pacem et libertátem assequátur.
Euge, serve bone, in módico fidélis: intra in gáudium Dómini tui.
Ex quo sanctus antístes dedit mihi cæléstem cálculum, delectáta sum in sole Christo, sicut in ómnibus divítiis.
Exsultávit spíritus meus in Deo salutári meo, quia fecit mihi magna qui potens est.
Fidélis servus et prudens, quem constítuit Dóminus super famíliam suam.
Foris oves patris sui Genovéfa pascébat: intus autem pascebátur a Dómino.
Fulgébunt iusti sicut sol in regno Patris eórum, allelúia.
Gentem Francórum ínclytam, simul cum rege nóbili, beátus Remígius, sumpto cǽlitus chrísmate, sacro mundávit gúrgite, et Spíritus Sancti plene ditávit múnere.
Hæc est Ioánna virgo Aurelianénsis: hæc est quæ multum orat pro pópulo, et pro univérsa Gallórum gente.
Immortális palmæ adéptus bravíum, Iuliánus, Cenomanénsium Præsul, cum Christo regnat in ætérnum.
In civitáte Dómini ibi sonant iúgiter órgana sanctórum, ibi cinnamómum et bálsamum odor suavíssimus cármina eórum, allelúia.
In fide et lenitáte ipsíus sanctum fecit illum Dóminus, et osténdit illi glóriam suam.
Interrogátus a prǽside beátus Photínus quisnam esset christianórum Deus, respóndit: Si dignus fúeris, cognósces.
Isti sunt sancti qui pro Dei amóre minas hóminum contempsérunt; sancti mártyres in regno ætérno exsúltant cum ángelis. O quam pretiósa est mors sanctórum, qui assídue assístunt ante Dóminum et ab ínvicem non sunt separáti.
Levíta sanctíssimus in ómnibus exhíbuit se sicut Dei minístrum, in vigíliis, in ieiúniis, et in multa patiéntia.
Libénter gloriábor in infirmitátibus meis, ut inhábitet in me virtus Christi.
Ludovícus servus Christi, plebis delíciæ, nutrítius páuperum, fide vicit mundum et glóriam eius.
Lumen ad revelatiónem géntium prædicávit Anschárius, et boreális régio solem iustítiæ oriéntem ex alto conspéxit.
Manum suam apéruit ínopi et palmas suas exténdit ad páuperem, et panem otiósa non comédit.
Matúrus ígitur et Sanctus cum Blandína et Attalo, ducti sunt ad béstias in amphitheátrum.
Mox vero ut terram tétigit, quia super undas cucurrísset agnóvit.
Nomen sempitérnum dabo sanctis meis, dicit Dóminus; gáudium et lætítiam obtinébunt in ætérnum.
Nos autem gloriári opórtet in cruce Dómini nostri Iesu Christi.
O Rex óptime, sanctæ Crucis signo præfúlgens, Corónæ Dómini cultor devotíssime, glória et honóre coronáris in cælis.
Præclára salútis auróra, ex te, Virgo María, exívit sol iustítiæ, qui visitávit nos óriens ex alto.
Præsul Remígius baptísmi témpora præparávit, et implétis mýsticis sacraméntis, regem cum pópulo baptizávit.
Quam pulchra es Bathíldis, et quam decóra in delíciis! in qua iucúndam sibi Deus habitatiónem præparávit.
Quam speciósi pedes evangelizántium pacem, evangelizántium bona.
Qui spinárum cúspide prius cruentátur, pretióso lápide Christus coronátur, allelúia.
Qui vult veníre post me, ábneget semetípsum et tollat crucem suam et sequátur me.
Quinque mihi, Dómine, talénta tradidísti: lucrátus sum ínsuper ália quinque.
Rex Clodovǽus, elevátis ad cælum óculis, ait: Dómine Iesu Christe, quem Clotíldis prǽdicat esse Fílium Dei vivi, da mihi victóriam, et sérviam tibi.
Sacerdótes Dei, benedícite Dómino; servi Dómini, hymnum dícite Deo, allelúia.
Sancte Iuliáne, intercéde pro nobis, ut consórtes glóriæ Sanctórum tecum éffici mereámur.
Sancti Dómini, Dómino benedícite in ætérnum.
Sanctificátus est rex Clodovǽus, vir infidélis, per Clotíldem mulíerem fidélem.
Sapiéntiam sanctórum narrant pópuli, et laudem eórum pronúntiat omnis Ecclésia.
Serve bone et fidélis, intra in gáudium Dómini tui.
Si culmen veri honóris quǽritis, ad illam cæléstem pátriam quantócius properáte.
Similábo eum viro sapiénti, qui ædificávit domum suam supra petram.
Spíritus et ánimæ iustórum, hymnum dícite Deo, allelúia.
Stans beáta Ioánna in médio flammæ, óculis ad crucem convérsis, sic orábat, dicens: Dómine Iesu, áccipe spíritum meum; ne státuas illis hoc peccátum.
Stolam iucunditátis índuit eum Dóminus et corónam pulchritúdinis pósuit super caput eius.
Unum et verum in Trinitáte Deum prædicántes, multis afflícti supplíciis, eius se fámulos magna confessiónis voce pronúntiant.
Veni, elécta mea, et ponam in te thronum meum.
Vestri capílli cápitis omnes numeráti sunt; nolíte timére: multis passéribus melióres estis vos.
Vidérunt eam fíliæ Sion vernántem in flóribus rosárum, et beatíssimam prædicavérunt.
Vir autem venerábilis Benedíctus hoc non suis méritis sed obœdiéntiæ illíus deputáre cœpit.