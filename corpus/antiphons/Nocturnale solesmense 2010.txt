Ab insurgéntibus in me líbera me, Dómine, quia occupavérunt ánimam meam.
Advénit ignis divínus, non combúrens sed illúminans, nec consúmens sed lucens, et tríbuit eis charismátum dona, allelúia allelúia.
Aliéni insurrexérunt in me, et fortes quæsiérunt ánimam meam. 
Astitérunt reges terræ et príncipes convenérunt in unum, advérsus Dóminum et advérsus Christum eius. 
Benedícite Dómino in ópere suo, quia índuit Maríam vestiméntis salútis, et induménto iustítiæ circúmdedit eam.
Benedícite Dóminum, omnes elécti eius; ágite dies lætítiæ et confitémini illi.
Benedíctum prophéticis condecorémus cánticis, qui tam fulsit prophetía, quam et doctrínæ grátia. 
Benedíctus es in templo glóriæ tuæ, quod ædificátum est ad laudem et glóriam nóminis tui.
Captábunt in ánimam iusti, et sánguinem innocéntem condemnábunt. 
Caro mea requiéscet in spe.
Caro mea vere est cibus et sanguis meus vere est potus. Qui mandúcat carnem meam et bibit sánguinem meum, habet vitam ætérnam, dicit Dóminus.
Christus appáruit nobis: veníte, adorémus.
Christus natus est nobis: veníte, adorémus.
Confundántur et revereántur, qui quærunt ánimam meam, ut áuferant eam. 
Credo vidére bona Dómini in terra vivéntium.
Deus ádiuvat me et Dóminus suscéptor est ánimæ meæ. 
Diffúsa est grátia in lábiis tuis, proptérea benedíxit te Deus in ætérnum.
Divisérunt sibi vestiménta mea, et super vestem meam misérunt sortem. 
Dómine, abstraxísti ab ínferis ánimam meam.
Dóminus dixit ad me: Fílius meus es tu, ego hódie génui te.
Ecce ádvenit dominátor Deus, et regnum in manu eius et potéstas et impérium in ætérnum, allelúia.
Elevámini, portæ æternáles, et introíbit rex glóriæ.
Factus sum sicut homo sine adiutório, inter mórtuos liber.
Habitábit in tabernáculo tuo, requiéscet in monte sancto tuo.
In pace factus est locus eius, et in Sion habitátio eius.
In pace in idípsum dórmiam et requiéscam. 
In princípio et ante sǽcula Deus erat Verbum: ipse natus est nobis Salvátor mundi.
Inseparábilis fides passióque germána laudábiles eos perpétuam transmísit ad vitam, quóniam doctrínam suam morte fortíssima consecrárunt.
Insurrexérunt in me testes iníqui, et mentíta est iníquitas sibi. 
Ipse invocábit me, allelúia: Pater meus es tu, allelúia. 
Iterum autem vidébo vos, et gaudébit cor vestrum, et gáudium vestrum nemo tollet a vobis, allelúia. 
Longe fecísti notos meos a me; tráditus sum, et non egrediébar. 
Lux orta est super nos, quia natus est Salvátor mundi, allelúia.
Læténtur cæli et exsúltet terra ante fáciem Dómini, quóniam venit.
Notum fecit Dóminus salutáre suum.
O quam speciósa est María, mater Dómini, quæ de mundo migrávit ad Christum: inter choros vírginum fulget sicut sol in virtúte cælésti, allelúia allelúia.
Oriétur diébus Dómini abundántia pacis et dominábitur. 
Suscépimus, Deus, misericórdiam tuam in médio templi tui. 
Tamquam sponsus Dóminus procédens de thálamo suo. 
Vim faciébant qui quærébant ánimam meam.
Vocábitur nomen eius Emmánuel, quod interpretátur nobíscum Deus.
Véritas de terra orta est, et iustítia de cælo prospéxit.