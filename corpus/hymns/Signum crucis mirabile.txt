Signum crucis mirábile
totum per orbem prǽnitet,
in qua pepéndit ínnocens
Christus, redémptor ómnium.
Hæc arbor est sublímior
cedris, habet quas Líbanus,
quæ poma nescit nóxia,
sed ferre vitæ prǽmia.
Te, Christe, rex piíssime,
huius crucis signáculo
horis, moméntis ómnibus
muníre nos non ábnuas,
Ut ore tibi cónsono
et corde devotíssimo
possímus omni témpore
laudes reférre débitas.
Patri, tibi, Paráclito
sit æqua, Iesu, glória,
qui nos crucis victória
concédis usque pérfrui. Amen.
